Specifikace
===========

Cílem je vytvořit textový editor, který umožňuje více lidem pracovat na jednom souboru současně.

Klient bude webová stránka v prohlížeči. Jako textový editor použiju [https://codemirror.net/](https://codemirror.net/) a přidám k němu trochu kódu, který bude řešit komunikaci se serverem pomocí protokolu WebSockets. Klient by měl obsahovat minimum logiky.

Server bude mít dvě části:
- HTTP server, který bude jednoduše odesílat statickou html stránku s textovým editorem (port 80)
- WebSocket server, který bude řešit samotnou logiku editace (port 8800)

Server bude obsahovat více místností (`Room`), kde každá odpovídá jednomu souboru. Místnost bude identifikovaná textovým řetězcem a přistoupí se do ní pomocí URL adresy: `http://my-server.com/room/{room-identifier}` Místnosti jsou na sobě nezávislé. Klient je připojený do jedné místnosti.


## Synchronizace stavu místnosti

Stav místnosti diktuje server. Klienti pouze posílají serveru editační změny (`Change`), ten je serializuje za sebe v tom pořadí jak mu přicházejí a broadcastuje je všem zbývajícím klientům.

Kdybychom měli klienta, který needituje, pouze poslouchá, tak mu ze serveru přicházejí změny co má provést a on je v tom pořadí provádí. Tím je jeho stav editoru konzistentní s tím na serveru, jen je nepatrně pozadu.

Pokud klient provede nějakou editaci, tak ji odešle na server, na sobě ji provede, ale čeká, dokud mu ji server nepošle zpět s tím, že byla zařazena do serverového souboru. Změna, která ještě nebyla ze serveru potvrzena je spekulativní (`SpeculativeChange`). Spekulativní změny se pozdrží na pozici "nejaktuálnější změny", dokud nedojde k potvrzení, aby se zajistilo stejné pořadí změn jak na serveru, tak na klientovi.


## Synchronizace kurzoru

Vedle hlavní logiky programu bude ještě docházet k přeposílání pozic kurzorů jednotlivých klientů.


## Historie (Undo)

Historii změn nebudu implementovat na serveru, protože myslím, že by to bylo nad rámec programu. Ale vzhledem k tomu, že si server bude pamatovat posloupnost změn, tak je možné takovou logiku do programu přidat později.

> CodeMirror si pamatuje vlastní historii změn a podporuje 'undo'. Takže operace bude fungovat, jen se bude tvářit jako obyčejná editace ze strany klienta a nebude se chovat úplně správně v případě že ji použije více lidí současně.


## WebSocket & JSON

Pro práci s WebSocket protokolem z C# použiju nějakou knihovnu, stejně tak pro práci s JSON, který po spojení budu posílat.
